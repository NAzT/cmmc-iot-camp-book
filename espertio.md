# ขั้นตอนการสมัครเข้าใช้งาน ESPert.io เพื่อแจ้งเตือนข้อความบนโทรศัพท์มือถือ

ESPert.io คืออะไร
ESPert.io คือ เว็บเซอร์วิซสำหรับส่งการแจ้งเตือนผ่านโทรศัพท์มือถือ หรือ Notification หากใครยังไม่ทราบว่า Notification คืออะไรนั้น เอาง่าย ๆ ก็เหมือนกับการแจ้งเตือนแชทของเฟสบุ๊ค หรือไลน์นั่นเอง เมื่อมีคนส่งข้อความเข้ามาก็จะส่งเสียง และข้อความแจ้งเตือนให้เราทราบ อีกทั้งยังส่ง Push Notification ผ่าน http GET ซึ่งง่ายต่อการใช้งานเหมาะสำหรับนักพัฒนา IoT โดย espert.io ถือเป็นอีกหนึ่งบริการที่น่าใช้ และนำไปต่อยอดใช้งานในด้านต่าง ๆ ได้อย่างมากมาย  โดยขั้นตอนการสมัครใช้งานมีดังต่อไปนี้

1. เข้าไปยังเว็บไซต์ espert.io จากนั้นคลิ๊กที่ Login![](regisespert1.png)
2. ลงทะเบียนเข้าใช้งานโดยคลิ๊กที่ปุ่ม Click here to register

![](regisespert2.png)

3. ทำการกรอกข้อมูลพื้นฐานให้ครบทุกช่อง 
  ![หน้าจอแสดงฟอร์มสมัครสมาชิก](regisespert3.png)

4. เมื่อกด Register จะแสดงหน้าจอให้ยืนยันในอีเมล์
  ![](regisespert4.png)

5. ให้ทำการเข้าไปยืนยันในอีเมล์ที่เราได้สมัครเอาไว้
  ![](regisespert5.png)

6. เมื่อยืนยันเรียบร้อยจะกลับมายังเว็บ espert.io เพื่อแสดงการยืนยันการสมัคร
  ![](regisespert6.png)

7. ให้ทำการเข้าระบบด้วยการใส่ E-mail และ Password ที่เราได้สมัครเอาไว้
  ![](regisespert7.png)

8. เมื่อเข้าระบบสำเร็จจะแสดงหน้าจอดังภาพด้านล่าง
  ![](regisespert8.png)

9. แสดงหน้าเว็บพร้อมใช้งาน
  ![](regisespert9.png)

10. จากนั้นให้ทำการดาวน์โหลด Application สำหรับโทรศัพท์มือถือ โดยสามารถดาวร์โหลดได้จาก play store สำหรับ android หรือ IOS สามารถดาวน์โหลดจากลิ้งนี้ก็ได้ [ลิ้งดาวน์โหลด App](http://www.thaigw.com/apps/espert/) \(ในที่นี้ขออนุญาตอธิบายวิธีการลงบนโทรศัพท์ android\)
  ![](regisespert10.jpg)

11. ทำการติดตั้ง Application
  ![หน้าจอ application](regisespert11.jpg)

12. เมื่อติดตั้งเสร็จให้เปิด Application ขึ้นมา
  ![](regisespert12.jpg)

13. จะได้หน้าล็อคอินดังภาพด้านล่าง ให้เราทำการใส่ Email และ Password ที่ได้ทำการสมัครไว้เพื่อเข้าใช้งาน
  ![](regisespert13.jpg)

14. เมื่อเข้าใช้งานได้แล้ว จะแสดงข้อความ Waiting for incoming message. เพื่อรอข้อความจากเว็บ espert.io
  ![หน้าจอรอข้อมูลจาก espert.io](regisespert14.jpg)

15. กลับมาที่เว็บ espert.io จะเห็นว่ามีอุปกรณ์เพิ่มเข้ามา ซึ่งก็คือโทรศัพท์ของเรานั่นเอง ต่อไปเราจะทดลองส่งข้อความเข้าโทรศัพท์กัน โดยให้คลิ๊กที่รูปสายฟ้าสีเขียวดังภาพด้านล่าง
  ![](regisespert15.png)

16. ในหน้า Send Push Notification ก็จะมีช่องให้เราใส่ข้อความ และปุ่มกดส่ง อีกทั้งเรายังสามารถนำ Key หรือรหัสโทรศัพท์ของเราไปใช้งานได้อีกด้วย
  ![](regisespert16.png)

17. เมื่อกด Send จะแสดงข้อความว่ามีการส่งข้อความสำเร็จ
  ![](regisespert17.png)

18. ข้อความที่เราพิมพ์จากเว็บ espert.io ก็จะถูกส่งมายังโทรศัพท์มือถือของเราดังภาพด้านล่าง
  ![หน้าจอแสดงผลข้อความที่ส่งจาก espert.io](regisespert18.jpg)


